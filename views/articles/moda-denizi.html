<article>
	<img src="/assets/img/moda-denizi.jpg" class="article-img">
	<h1>MODA DENİZİ</h1>
	<h5>25.03.2018</h5>
	<hr>
	<p>Moda gerçekten tam manasıyla kocaman bir denizdir. Sadece kumaşlardan ve giyimden oluşmaz...</p>
	<p>Bu hafta iç giyimden bahsetmek istiyordum çünkü giyinmek, modaya uymak içten dışa bir bütündür. Fakat elim, aklım sürekli aksesuar ve mücevherlere gittiği için iç giyimi haftaya bırakıyorum :)</p>
	<p>Değerli taşlar, yarı değerli taşlar, madenler ve süs için kullanılan diğer malzemeler... Bir kadın bunlardan ne kadar uzak kalabilir ki? Takılar kıyafeti tamamlar, görseli yükseltir ve zenginleştirir. Bunun olabilmesi için de tabi ki önce giyilecek parçalar seçilmeli sonra uygun aksesuarlara bakılmalı. </p>
	<p>Her tarz kıyafetin bir takısı vardır.</p>
	<p><img src="assets/img/moda-denizi-frida.jpg" class="pull-left col-sm-4">Mesela hayranlık duyduğum Frida Kahlo'nun parmaklarına sıra sıra aynı anda taktığı yüzüklere baktığımda görselinin ne kadar zenginleştiğini görüyorum. Kahlo'nun parmaklarında pırlantalar ve ışıltılar olsaydı tarzı yerle bir olurdu. Bu da her kıyafetle her takının takılmaması gerektiğini en iyi açıklayacak örnektir diye düşünüyorum. Burada bütün parmaklarınızı yüzüklerle doldurun ve hep öyle gezin demiyorum ama çoklu yüzükler yıllardır gördüğüm takip ettiğim kadarıyla modası hiç geçmeyen bir durum. Ellerimiz sürekli hareket halinde ve göz önünde olduğu için bakımlı ve zengin duruşlu olmalı. Bununla beraber artık hanımlar rengarenk ojeler ve desenli, şekilli tırnaklar kullanıyor. Durum böyleyse yüzüklerinizin taşlarıyla ojelerin ağırlık renginin uyması hoş olur ve lütfen az hatta tek bir yüzük ile. Tırnaklar desen desenken bir de yüzük üstüne yüzük gereksiz abartılı.</p>
	<p>Günlük bir t shirt ve jean üzerine orta kalın altın bir zincir yada madalyon gayet hoş görünür. Giyim geceye ve hatta abiyeye doğru gittikçe aksesuarlar ince zincir ucundaki tek pırlantalara ve zarif, ışıltılı bir görünüme bürünmeli. Böylece elbiseyi ve ruh halinizi öldürmez yaşatırsınız. Cümleyi daha bitirirken aklıma Bülent Ersoy geldi. Ağır abiyeler ve kocaman taşlar, takılar,.. Burada şunu söylemek istiyorum her takının da bir kadını var. Bu başka bir kadında asla aynı kaliteyi vermez. Tıpkı kıyafet seçimlerimizde olduğu gibi takı ve aksesuar konusunda da kendimizi iyi tanımalıyız. Ayrıca bahsettiğim ve bundan sonra bahsedeceğim kadınlar ikonlaşmış kadınlar. Modayı takip etmek onları taklit etmek demek değildir onlardan ilham almaktır. Takılarda ve giyimde tarzınızın olması şunu da beraberinde getirir: özgüven.</p>
	<p>aksesuar dediğimiz zaman akla takılar,saatler,...vs  geliyor fakat saçınızı toplama şeklinizden makyajınıza kadar ayakkabı ve çantanızdaki seçimlerinize kadar herşey sizin aksesuarınızdır. </p>
	<p>Arı kovanı saçlar ve sürme denilince akla Amy Winehouse, yüzük dolu parmaklar ve saç örgüsünden bant kullanan biri denilince Frida Kahlo ve erkeklerde de uzun saçlı yüzüklü bir Barış Manço'muz var. Konusu gelmişken asla atlamak istemem.</p>
	<p>Gördüğünüz gibi stiliniz, anılma ve hatırlanma şeklinizi de ciddi anlamda etkiliyor.</p>
	<p>Pırlantalara gelince tam olarak zevkinize hitap eden tasarımda olmasına özen göstermelisiniz. Çünkü onu haftada bir değiştirme imkanınız olmaz.</p>
	<p>Bu yüzden gardrobunuzu güzelce inceleyip renk ve tarz ağırlığına bakıp aksesuar, takı, mücevher, çanta, ayakkabı, saat vs buna göre değerlendirip almalısınız.</p>
	<p>Kendiniz için belirlediğiniz stilin sonucunda aynaya baktığınızda gördüğünüzden rahatsızlık değil memnuniyet duyuyorsanız doğru yoldasınız :)</p>
	<hr>
	<h4><small>Yazan</small> Deniz Koruk</h4>
</article>